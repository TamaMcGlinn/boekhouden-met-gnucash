---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

layout: page
title: Welkom
permalink: /
nav_order: 0
---

## Boekhouden met GnuCash

Welkom bij deze handleiding voor GnuCash, een open source computerprogramma
waarmee je zelf in staat bent je boekhouding te doen.

Deze handleiding is met name gericht op ZZP-ers in de context van de Nederlandse
markt. Er wordt ingegaan op hoe je met BTW omgaat en hoe GnuCash je veel handmatig
rekenwerk uit handen kan nemen, en zelfs je factuuropmaak voor je doet.
De handleiding is bedoeld als levend werkdocument met daarin beschreven hoe en waarom je bepaalde acties doet. Daarom zijn alle op- en aanmerkingen van harte welkom. Gebruik de [GitHub Issues](https://github.com/mauritslamers/boekhouden-met-gnucash/issues) of stuur een pull request!

## Factuurstelsel of Kasstelsel
Voor we verder gaan is het van belang om vast te stellen onder welk BTW-stelsel je valt.
Er zijn namelijk twee soorten BTW-stelsels.

Het factuurstelsel voorziet in een systeem waarin je facturen stuurt voor verleende diensten of producten. Je moet dan een administratie bijhouden waarin je meeneemt hoeveel BTW je moet gaan betalen dan wel terugkrijgen. Het maakt in deze situatie niet uit of de klant de factuur al betaald heeft of niet: je bent BTW-betalingsplichtig op het moment dat je de factuur hebt geschreven.

Zo'n stelsel werkt voor veel bedrijven prima, maar voor bedrijven die hoofdzakelijk werken met directe verkoop zoals winkeliers of marktkooplieden is zo'n systeem onwerkbaar. Daarom vallen deze bedrijven onder het zogeheten kasstelsel. Deze bedrijven hoeven alleen de BTW af te rekenen van de producten die ze daarwerkelijk verkocht hebben.

Voor een aantal soorten bedrijven is het kasstelsel verplicht. Kijk op de website van de Belastingdienst voor meer informatie:

[Belastingdienst: Voor wie geldt het kasstelsel](https://www.belastingdienst.nl/wps/wcm/connect/bldcontentnl/belastingdienst/zakelijk/btw/btw_aangifte_doen_en_betalen/bereken_het_bedrag/hoe_berekent_u_het_btw_bedrag/kasstelsel/voor_wie_geldt_het_kasstelsel)


Deze handleiding gaat ervan uit dat je valt onder het factuurstelsel.

### Boekhouden? Waarom?

Als dit de eerste keer is dat je iets met boekhouden doet, lees je het beste eerst
de pagina over [Waarom boekhouden]({{site.baseurl}}/why_bookkeeping).
Het is goed om daarna de [korte introductie]({{ site.baseurl}}/double_bookkeeping) te lezen over het hoe en waarom van het
zogeheten dubbele boekhoudsysteem.

### Aan de slag
Deze handleiding gebruikt een indeling waarmee stapje voor stapje zowel de handelingen zelf als
de manier waarop je dat met GnuCash worden uitgelegd, en tegelijkertijd je de mogelijkheid geven
om snel dingen op te zoeken als je je boekhouding al doet in GnuCash.

Als je nog geen boekhouding hebt, of je wilt een boekhouding overzetten in GnuCash, kies dan het [opzetten van een boekhouding]({{ site.baseurl}}/setup).

## Waarom deze handleiding?

Deze handleiding is sterk gebaseerd op de GnuCash handleiding die oorspronkelijk
gepubliceerd is als blogposts op http://www.accoo.nl/handleiding-gnucash/.
Die handleiding is heel goed, maar niet altijd even overzichtelijk en helaas al
wat ouder. Deze handleiding heeft mede tot doel de inhoud van de Accoo-handleiding te bewaren en
bij te werken, en tegelijkertijd deze aan te vullen met praktische zaken.


## Licentie
<a rel="license" href="http://creativecommons.org/licenses/by-nc-sa/4.0/"><img alt="Creative Commons-Licentie" style="border-width:0" src="https://i.creativecommons.org/l/by-nc-sa/4.0/88x31.png" /></a><br />Dit werk valt onder een <a rel="license" href="http://creativecommons.org/licenses/by-nc-sa/4.0/">Creative Commons Naamsvermelding-NietCommercieel-GelijkDelen 4.0 Internationaal-licentie</a>.


<!-- Lees hier over veelvoorkomende handelingen. -->
<!-- [See configuration options]({{ site.baseurl }}{% link pages/test.md %}) -->
