---
layout: page
title: Terugkerende Inkoopfacturen / Betalingen
permalink: /recurrent_bills
parent: Inkoopfacturen
nav_order: 5
---

## Terugkerende inkoopfacturen / Betalingen
Als onderneming heb je al snel te maken met terugkerende inkoopfacturen of betalingen voor vaste lasten. 
In boekhoudtermen heten deze terugkerende betalingen `Vaste journaalposten`.

GnuCash biedt verschillende vormen van ondersteuning voor dit soort transacties, zoals het volledig automatisch aanmaken, het tonen van een herinnering etc.

De gemakkelijkste manier om een terugkerende betaling in te voeren is
door eerst handmatig een inkoopfactuur aan te maken. Nadat je deze 
geboekt hebt, ga je naar het rekeningoverzicht `Crediteuren`.
Hier zoek je de transactie op van de net ingevoerde inkoopfactuur. Deze zal over het algemeen helemaal onderaan staan.
Vervolgens klik je met de rechtermuisknop op deze transactie, en kiest
vervolgens voor de optie `Inroosteren...`. 
Je krijgt vervolgens een overzicht met de meest gangbare opties. Stel in wat je nodig hebt en klik op OK. Als je meer details wil kunnen instellen, klik dan op de knop `Geavanceerd...`. 
Je komt dan bij een overzicht met drie tabbladen waarbij je op het eerste tabblad instelt wat GnuCash precies automatisch mag doen en wat niet. Op het tweede tabblad heb je extra opties voor het inplannen van de datum, en op het derde en laatste tabblad heb je extra mogelijkheden voor het bepalen van de exacte transacties die 
plaats moeten vinden.