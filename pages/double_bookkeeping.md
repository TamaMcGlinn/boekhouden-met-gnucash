---
layout: page
title: Dubbel boekhoudsysteem
permalink: /double_bookkeeping
nav_order: 1
---

## Dubbel boekhouden

Een boekhoudsysteem gaat over geld en over transacties: het overboeken van geld.
Het zogeheten dubbele boekhoudsysteem is het meeste gebruikte boekhoudsysteem.

Dubbel boekhouden begint vanuit het idee dat je door transacties twee keer op
iets verschillende manieren op te schrijven (oftewel boeken), je de getallen
met elkaar kunt vergelijken en daarmee kunt controleren of er iets mis is gegaan.

### Rekening
De basis van elk boekhoudsysteem is een rekening: een plaats waar geld naar toe
en geld van af kan worden geschreven. Een boekhouding bestaat een verzameling
rekeningen die samen het grootboek genoemd worden.

### Bankrekening
Een van die rekeningen is de bankrekening: de rekening bij de bank waar
inkoopfacturen van betaald worden en het geld binnenkomt van de verkoopfacturen.
Op de bankrekening is echter niet te zien van welke klanten nog geld binnen
moet komen, of welke rekeningen nog niet betaald zijn. Om dat wel te kunnen zien
bestaat er in een boekhouding een rekening voor elk onderdeel dat apart moet
worden bijgehouden.

### Debiteuren
De rekening voor de klanten heet **Debiteuren**. Debet is een Latijns woord dat
"schuld" betekent. Het Engelse woord **debt** is hier rechtstreeks van afgeleid.
Klanten worden debiteuren genoemd omdat zij ons geld verschuldigd zijn.

### Crediteuren
De rekening voor de leveranciers heet **Crediteuren**. Credit is een Latijns woord
dat naar geloven ook toevertrouwen kan betekenen. Leveranciers hebben geld van ons
tegoed.

### Verkoopfacturen
In een factuur komen deze rekeningen bij elkaar. Een verkoopfactuur bestaat uit
een aantal regels met daarop de verschillende zaken die verkocht zijn. Het totale
bedrag van de verkoopfactuur wordt op de debiteuren-rekening bijgeschreven zodra de
verkoopfactuur geboekt wordt. Zolang de klant nog niet betaald heeft,
kun je op de debiteuren-rekening dus zien hoeveel je nog te goed hebt van de klanten.
Zodra een klant betaalt, komt dat binnen op de bankrekening.
Omdat wat je nog tegoed had van je klanten nu minder is geworden, boek je het
betaalde bedrag van de debiteuren-rekening naar de bankrekening.
Als alle klanten betaald hebben, is het saldo op de debiteuren-rekening dus 0.

### Inkoopfacturen
Bij de inkoopfactuur gaat dit op dezelfde manier. Zodra je de bestelling doet,
krijg je een factuur. Deze factuur wordt een aantal regels in de Crediteurenrekening
en het totale bedrag wordt als negatief bedrag op de crediteuren-rekening geschreven.
Hiermee kun je zien hoeveel je nog moet betalen. Zodra je de factuur betaalt,
wordt het bedrag van de bank-rekening overgeschreven naar de Crediteuren-rekening.
Als alles is betaald, is het saldo op de crediteuren-rekening 0.

### Conclusie
Je ziet dat door op deze manier via twee rekeningen steeds te werken, je inzicht
blijft houden, en kunt controleren of betalingen volledig zijn.
Dit is de basis van dubbel boekhouden. Voor een complete boekhouding zijn er
nog meer rekeningen nodig, maar dat werkt op een vergelijkbare manier.